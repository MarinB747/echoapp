<!DOCTYPE html>
<html>
<body>
<h1></h1>
<p style="text-align:center; font-size:1.5rem"> 
Župa Kraljice svete Krunice osnovana je 1. travnja 1930. godine u Vođincima, kojoj su pripojeni i Novi Mikanovci.
Sadašnja novomikanovačka crkva sv. Bartola romanička je građevina još iz vremena ivanovaca, a možda je postojala čak i ranije. Kasnije su joj dograđeni gotička apsida te neki barokni elementi. Današnja crkva sv. Bartola niz godina služila je kao crkva drevne župe Hrvati.
Gradnja današnje vođinačke župne crkve u Vođincima započela je 1968. godine. Crkva je dobila 26 vitraja na prozorima. Na 20 prozora prikazana su otajstva krunice, a šest vitraja prikazuje sv. Nikolu Tavelića, sv. Marka, Križevčanina, sv. Leopolda B. Mandića, bl. Alojzija Stepinca, sv. Mariju Krucifiksu Di Rosu i slugu Božjega papu Ivana Pavla II zajedno s bl. Majkom Terezijom iz Calcutte. Četvora hrastova vrata sa 16 duboreza prikazuju temeljne biblijske teme Starog i Novog zavjeta koja je izradio Stjepan Balažić. 
</p>
</body>
</html>